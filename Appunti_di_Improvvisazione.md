# Appunti di improvvisazione

Raccolta di appunti, riflessioni, riassunti di esperienze e testi legati all'attività improvvisativa musicale.

- [Appunti di improvvisazione](#appunti-di-improvvisazione)
  - [Workshop di Walter Prati](#workshop-di-walter-prati)
    - [Esercizio 1](#esercizio-1)
    - [Esercizio 2](#esercizio-2)
    - [Esercizio 3](#esercizio-3)
    - [Esercizi 4a/b](#esercizi-4ab)
      - [4a](#4a)
      - [4b](#4b)
    - [Esercizi 5a/b](#esercizi-5ab)
      - [5a](#5a)
      - [5b](#5b)
    - [Esercizi 6a/b](#esercizi-6ab)
      - [6a](#6a)
      - [6b](#6b)
    - [Esercizio 7](#esercizio-7)
    - [Esercizio 8](#esercizio-8)
    - [Esercizio 9](#esercizio-9)
  - [Riflessioni su Musica Intuitiva di Stockhausen](#riflessioni-su-musica-intuitiva-di-stockhausen)
  - [E non chiamatelo Jazz, Giancarlo Schiaffini](#e-non-chiamatelo-jazz-giancarlo-schiaffini)
    - [Riflessioni di natura storica](#riflessioni-di-natura-storica)
        - [Cronologia e Panorama Internazionale](#cronologia-e-panorama-internazionale)
    - [Rapporto tra composizione ed improvvisazione](#rapporto-tra-composizione-ed-improvvisazione)
        - [John Cage](#john-cage)
        - [Stockhausen](#stockhausen)
        - [Luigi Nono](#luigi-nono)
        - [Giacinto Scelsi](#giacinto-scelsi)
        - [Improvvisazione libera e guidata (partiture/conduction)](#improvvisazione-libera-e-guidata-partitureconduction)
    - [Riflessioni sulla pratica improvvisativa](#riflessioni-sulla-pratica-improvvisativa)
        - [Funzione dell'elettronica nell'improvvisazione](#funzione-dellelettronica-nellimprovvisazione)
    - [Riflessioni personali aggiuntive](#riflessioni-personali-aggiuntive)
  - [Francesco Giomi, Musica Imprevedibile, approfondimenti vari](#francesco-giomi-musica-imprevedibile-approfondimenti-vari)
    - [Vinko Globokar](#vinko-globokar)
        - [Individuum-Collectivum](#individuum-collectivum)
    - [Guaccero, Musica ex Machina e Intermedia](#guaccero-musica-ex-machina-e-intermedia)
    - [Cardew, Treatise e Scratch Orchestra](#cardew-treatise-e-scratch-orchestra)
    - [Musica Elettronica Viva, spunti interessanti](#musica-elettronica-viva-spunti-interessanti)
        - [Biofeedback](#biofeedback)
        - [Spacecraft](#spacecraft)
        - [Zuppa](#zuppa)
        - [Sound Pool](#sound-pool)
    - [Mendelberg](#mendelberg)
  - [Altre fonti](#altre-fonti)
    - [Guaccero e **Intermedia**](#guaccero-e-intermedia)
        - [Tesi di **Intermedia**](#tesi-di-intermedia)
    - [Schiaffini e multimodalità](#schiaffini-e-multimodalità)


## Workshop di Walter Prati

Questi esercizi preliminari servono a trovare ed esplorare le possibilità tecniche del suono del proprio strumento affinché la tecnica non sia un limite all'espressività del musicista. Inoltre, è utile a livello collettivo a trovare ua forma di indipendenza ritmico/timbrica/dinamica rispetto agli altri membri del gruppo. Questo, unitamente all'ascolto attento dell'ambiente sonoro che si crea, determina una capacità di scelta critica nella scelta del gesto musicale che contribuisce al brano (e che può comprendere il silenzio).

Gli esercizi vanno eseguiti come tali e non devono essere considerati delle esecuzioni vere e proprie. Servono ad aprire le orecchie e concedono totale libertà stilistica. Non si risponde più al concetto, per sua ragione storia distruttivo e avanguardistico, di improvvisazione non idiomatica, che rifiuta qualsiasi formula di linguaggio musicale preesistente, ma piuttosto l'improvvisazione libera va approcciata come un processo assolutamente **costruttivo** ed inclusivo.

Questi esercizi possono essere eseguiti sia con il proprio **strumento** sia con la propria **voce**.

### Esercizio 1

Per riflettere ed esplorare la natura del suono, improvvisare su un unico suono per valutarne il più possibile le variazioni timbriche.

### Esercizio 2

Allo stesso scopo valutativo, utilizzare grosse variazioni dinamiche, sempre su un unico suono.

### Esercizio 3

Il passaggio successivo è rappresentato dalla possibilità di articolare suoni lunghi a suoni molto brevi.

### Esercizi 4a/b

In un setting collettivo, è possibile valutare due esercizi di natura analoga.

#### 4a

Ogni membro del gruppo deve partire da un suono di altezza differente e, nel corso dell'improvvisazione, convergere verso un unico suono (previamente concordato).

#### 4b

Ogni membro del gruppo parte dallo stesso suono e si allarga in direzioni concordate (ed adatte allo strumento utilizzato) al fine di raggiungere un cluster.

### Esercizi 5a/b

Questi esercizi riguardano la gestione della melodia e del ritmo all'interno di un contesto improvvisativo. Ritmo e melodia sono due caratteri fortemente **polarizzanti** nel linguaggio musicale e tendono ad attirare eccessivamente l'attenzione del pubblico qualora l'intervento fosse esageratamente esplicito. Inoltre, interventi per loro natura troppo completi (ritmi elaborati, intervalli), rendolo i gesti musicali *chiusi* e di difficile inserimento (e di conseguenza sviluppo) da parte degli altri musicisti. Ritmo e melodia devono essere costruiti collettivamente con piccoli tasselli.

#### 5a

L'esercizio comprende l'insistenza su un determinato ritmo.

#### 5b

L'esercizio prevede una improvvisazione che abbia come struttura portante una forma di carattere esplicitamente melodico

### Esercizi 6a/b

Questo gruppo di esercizi riguarda le esecuzioni di soli all'interno dell'impro. Il solo può essere veramente un *solo* non accompagnato, oppure può indurre a accompagnamenti, contrasti, dialoghi.

#### 6a

Ciascun membro del gruppo esegue un solo. Chi lo segue dovrà tentare di imitare aspetti caratteristici della sua improvvisazione ed integrarli nella propria.

#### 6b

Ciascun membro del gruppo, a turno, guiderà una breve sessione di improvvisazione. 

### Esercizio 7

Questo esercizio non è performativo. I membri del gruppo tranne uno si bendano e devono seguire, in uno spazio sicuro, la direzionalità degli impulsi sonori genenrati da una persona che si muove, a sua voolta, in questo spazio.

Quest'esercizio serve ad affinare le capacità di ascolto direzionali del musicista ma insegnano anche a tenere conto dell'incostanza della nostra percezione acustica.

### Esercizio 8

Il gruppo deve realizzare un soundscape tematizzato. Ad es. "pioggia" "guerra" "traffico" "vento".

### Esercizio 9

Il gruppo deve eseguire una improvvisazione ispirandosi e partendo da una parola chiave.

## Riflessioni su Musica Intuitiva di Stockhausen

Durante il workshop sono emerse le difficoltà interpretativa dei brani di Stockhausen riconducibili all'idea di Musica Intuitiva *Aus den Sieben Tagen* e *Fur die Kommende Zeiten*. Ciò che è emerso è che ogni suggestione testuale dell'autore va discussa, valutata ed interpretata da ogni membro del gruppo affinché ci sia, quantomeno da un punto di vista sociale, una affinità di intenti. All'occorrenza si può attribuire ad un membro del gruppo un ruolo di riferimento nella gestione delle linee guida.

Sebbene questi brani siano chiaramente validi come performance pubblica, possono essere utilizzati in maniera assolutamente efficace come esercizi preparatori di un set improvvisativo.


## E non chiamatelo Jazz, Giancarlo Schiaffini

### Riflessioni di natura storica

Improvvisazione come parte della prassi musicale della storia occidentale a partire dalla musica gregoriana (improvvisazione sul *cantus firmus*) alla musica rinascimentale e barocca. La pratica improvvisativa viene accantonata nel XIX/XX secolo a causa di una serie di fattori che si sviluppano in concomitanza l'uno con l'altro: le orchestre assumono dimensioni generose, il direttore d'orchestra assume il controllo e la responsabilità del risultato musicale della performance, la scrittura musicale diventa sempre più dettagliata e specifica lasciando meno spazio all'interpretazione dell'esecutore, il compositore diventa compositore e l'esecutore rimane esecutore.

Il genere che di fatto riporta l'improvvisazione nella musica occidentale è il Jazz all'inizio del Novecento. Tuttavia bisogna aspettare gli anni 50/60 perché alcune pratiche tipiche dell'improvvisazione tornino a comparire nella musica colta, dapprima con un forte carattere avanguardistico e talvolta invece più mediato o strumentalizzato alla composizione. 

Dopo i primi esperimenti di John Cage con la composizione aleatoria controllata, dove l'esecutore era sì chiamati ad atteggiamenti improvvisativi ma suscitati da un premeditato abbandono al caso di determinati fattori del brano musicale (che comunque, in qualche modo, ne garantiscono la non-riproducibilità), è negli anni 60 che si delineano i primi atteggiamenti sperimentali nell'ambito dell'improvvisazione *non idiomatica*, ossia una forma di improvvisazione che volutamente evita di richiamare forme e stilemi dei generi musicali preesistenti. 

Questa logica è alla base dell'opera del Gruppo di Improvvisazione Nuova Consonanza fondato da Franco Evangelisti e di cui Schiaffini, avendone fatto parte, parla in gran dettaglio nel suo scritto. Alla sua fondazione, infatti, il gruppo accoglie solamente compositori che non padroneggiano, per così dire, il loro strumento di elezione a livello professionale, e ciò al fine di evitare atteggiamenti tipici dell'esecutore "accademicamente preparato" e di lasciarsi aperti invece a flussi musicali più spontanei affrontati con una logica di tipo compositivo.

Celebri compositori del periodo si cimenteranno, ciascuno dal loro punto di vista, in forme musicali in qualche modo improvvisate: Stockhausen compone brani di *musica intuitiva* molto legati alla sua svolta mistica e che in qualche modo si inseriscono nell'idea di una musica improvvisata che, essendo meramente legata all'intuizione, è totalmente diversa e nuova ogni volta rispetto a tutto ciò che è esistito prima. Luigi Nono, Evangelisti stesso, Giacinto Scelsi: ciascuno di loro avrà un rapporto stretto con le tecniche improvvisative che comunque vengono, in qualche misura, inglobate anche nell'ambiente accademico, anche se con ancora un po' di esitazione.

Sempre nell'ambiente italiano si comincia a sperimentare ed aprirsi oltre il *non idiomatico*, passando dall'improvvisazione con l'elettronica (1966 - Musica Elettronica Viva, Roma), al free jazz (Gruppo Romano di Free Jazz) radicale e popolare (Italian Instable Orchestra), e estendendosi ad altri campi culturali e mediali. 

##### Cronologia e Panorama Internazionale

1964 - Gruppo di Improvvisazione Nuova Consonanza, di soli compositori, Franco Evangelisti (non si può più scrivere niente, scrivere musica non ha più senso)
1966 - Schlippenbach, Global Unity Orchestra, collaborazione tra musicisti free ed accademici
1966 - Musica Elettronica Viva, Roma, uso live di strumenti elettronici analogici
1966 - Gruppo Romano Free Jazz
1967 - Instant Composer Tool, Mengelberg
1968 - Music Improvisation Company, Derek Bailey e Evan Parker
1968-70 - Stockhausen, Musica Intuitiva
1969 - Scratch Orchestra, impro con partiture grafiche
1969 - New Phonic Art di Vinko Globokar
1970 - Roma, Nuove Forme Sonore, Schiaffini e Villa-Rojo, composizione ed improvvisazione free/accademica
1971 - New Eternal Rhythm Orchestra, con Penderecki, musica folk turca e indiana con strutture improvvisative e compositive occidentali

### Rapporto tra composizione ed improvvisazione

##### John Cage

John Cage non parla mai di improvvisazione, piuttosto il suo lavoro è su quella che viene definita alea controllata: una serie di parametri della performance musicale vengono abbandonati al caso, creando di fatto una distanza tra compositore e brano. L'elemento aleatorio impone una forma di reattività negli esecutori che di fatto è assimilabile all'improvvisazione, ma Schiaffini la riconduce più a un atteggiamento dell'esecutore necessario che una predisposizione improvvisativa del compositore. Schiaffini cita un happening negli anni 70 che prevedeva la scrittura di una partitura dal vivo, una voce che cucinava un minestrone e una improvvisazione teatrale.

##### Stockhausen

Stockhausen elabora le sue composizioni di *musica intuitiva* in chiave fortemente mistica, pertanto le sue indicazioni vanno interpretate in qualche modo. La componente intuitiva indica che il prodotto musicale è assolutamente svincolato dall'esperienza degli esecutori, cosa in via del tutto definitiva improbabile dal momento che l'improvvisazione stessa può considerarsi parte del linguaggio artistico di un determinato musicista e, in questo senso, imprescindibile. Si tratta quindi sì di una forma improvvisativa ma, nel suo tentativo di essere libera e nuova, non è molto libera dal punto di vista pratico.

##### Luigi Nono

Schiaffini descrive la sua fruttuosa collaborazione con Nono nei minimi dettagli e delinea come la pratica improvvisativa fosse diventata parte del suo processo compositivo nella sua fase sperimentale con live electronics degli anni 80. Schiaffini cita *Post Praeludium* come, di fatto, una improvvisazione su del materiale dato (ossia sezioni di durata specifica che però possono essere liberamente ricombinate dall'esecutore) e la prima esecuzione di *Omaggio a Kurtag*, che sostanzialmente si trattò di una conduction eseguita da Nono che fu poi codificata solo in secondo momento in partitura.

##### Giacinto Scelsi

Sebbene Schiaffini non si dilunghi su di lui, ne cita la totale padronanza della sua produzione compositiva, che nasceva da una sorta di flusso di coscienza che solo in secondo momento veniva elaborata e trascritta in forma di partitura. A causa di questo metodo di lavoro, Scelsi fu spesso accusato di aver usato trascrizioni di sessioni di improvvisazione con i suoi collaboratori per scrivere effettivamente gran parte del suo *corpus* compsitivo.

##### Improvvisazione libera e guidata (partiture/conduction)

Schiaffini non commenta sulla connotazione che l'utilizzo di partiture grafiche, schemi o conduction abbiano sulla libertà d'espressione dell'esecutore improvvisatore; dal suo punto di vista, tutto è valido a condizione che si tengano in considerazione determinati elementi che, secondo lui, son più determinanti nell'atto pratico.

Una considerazione invece, per quanto riguarda l'improvvisazione di gruppo, di massa critica: in occasione di una esperienza con la Global Unity Orchestra di Schlippenbach, Schiaffini riscontra nell'improvvisazione libera in gruppi troppo grossi "magmatica" e eccessivamente "muscolosa." Sottolinea quindi che in presenza di organici oltre un certo numero, l'eccessiva libertà porti a un collasso strutturale della performance, e pertanto sia meglio disporre di una struttura o quanto meno di una organizzazione di base che guidi l'improvvisazione.

### Riflessioni sulla pratica improvvisativa

In prima battuta Schiaffini si sofferma come suo solito sulle connotazioni semantiche della parola *improvvisazione* nella lingua italiana, portando alla luce la duplice accezione positiva e negativa del termine. Questa prima battuta rappresenta l'incipit di un breve reportage storico su come la improvvisazione sia tornata ad essere una pratica diffusa nella musica occidentale nel XX secolo, dopo essere sparita quasi del tutto nel periodo romantico a causa della nascita del direttore d'orchestra come direzione artistica della musica collettiva e la nascente divisione, confermata nel Novecento, tra compositore ed esecutore.

Nell'improvvisazione a solo, Schiaffini sottolinea un elemento su cui porre attenzione: l'attenzione a non ricadere nella trappola del "già fatto", e piuttosto rischiare di cercare nuove strade ad ogni esecuzione.

Nell'improvvisazione di gruppo, invece, Schiaffini delinea quattro atteggiamenti tipici che si possono adottare, ossia imitazione, opposizione, indifferenza e silenzio. Sempre riguardo all'attività collettiva, sottolinea come la *conduction* possa essere utile a gestire organici più ampi e permetta una flessibilità diversa del processo improvvisativo in base al gesto e all'estetica del conductor, taluni portati a una gestualità più evocativa e volutamente equivoca (Misha Mengelberg), talatri più severi (Butch Morris).

Accenna anche all'importanza del pubblico nell'atto improvvisativo: se quest'ultimo apprezza l'improvvisazione, l'esecutore sarà più guidato a progredire su quella strada; contrariamente potrà avere un approccio più polemico qualora il pubblico non fosse convinto dell'atteggiamento e del risultato. Un altro elemento importante è il "contesto idiomatico", che sostanzialmente è determinata dalla vicinanza dei linguaggi e background musicali degli esecutori coinvolti.

Schiaffini definisce inoltre delle caratteristiche comuni dell'improvvisatore: talento (abilità strumentale e musicale), memoria (inteso come travaso dell'esperienza e del vissuto nell'atto improvvisativo), sperimentazione, casualità e approccio all'errore come elemento non *sbagliato* ma che porta all'attenzione un percorso alternativo, non premeditato e di possibile uguale valore.

##### Funzione dell'elettronica nell'improvvisazione

Viene riportato in merito una riflessione di Evan Parker, che parla dell'integrazione del live electronics come ampliamento ed estensione timbrica degli strumenti acustici. Questo ha condotto, di riflesso, ad un cambiamento dell'atteggiamento strumentale, non più rivolto al virtuosismo tecnico vero e proprio ma piuttosto ad una forma di tecnica più indirizzata al timbro e, in generale, a dare rilevanza al suono (inteso in senso più ampio) come elemento principale.

### Riflessioni personali aggiuntive

Riflessione aggiuntiva sulla conduction: sebbene sia autenticamente una forma di improvvisazione vera e propria, la trovo in forma molto vicina all'ambiente della direzione accademica; il rischio è che un conductor con una visione del percorso improvvisativo troppo netta possa in qualche modo inibire la libertà espressiva dei singoli esecutori in favore di un risultato musicale più strutturato, sebbene istantaneo.

Un'altra riflessione è sempre in merito al collegamento tra composizione ed improvvisazione: Schiaffini non pone, secondo me giustamente, un vero limite. Anche in brani con partitura grafica, o schema, o canovaccio, o qualsiasi materiale sia il riferimento usato, il ruolo dell'improvvisatore rimane tale se la risposta che può dare agli stimoli della partitura è "libera". Nel momento in cui questa viene meno si può forse smettere di parlare di improvvisazione libera, ma fintanto che la risposta dell'esecutore agli stimoli (qualunque questi siano) è libera, allora il discorso sta in piedi e il "comporre per improvvisazione" è giustificato.

Tutti i movimenti improvvisativi nati negli anni 60 e 70 sono reazione all'insoddisfazione rispetto alla musica accademica e sono figlie del secondo dopoguerra per la loro volontà di distruggere, ribaltare e sovvertire l'ordine "musicale".

## Francesco Giomi, Musica Imprevedibile, approfondimenti vari

### Vinko Globokar

A cavallo tra anni 60 e 70 Vinko Globokar comincia a praticare intensivamente l'improvvisazione: la sua concezione di questa pratica è una descrizione musicale e visiva dei problemi quotidiani. Si può fare una riflessione sul fatto che l'improvvisazione, in quanto attività musicale istantanea, presente e ricorsiva (nel senso che ogni decisione presa influenza retroattivamente quelle successive), rappresenta lo stato psicofisico dell'esecutore nel preciso momento della decisione dell'atto musicale da intraprendere.

##### Individuum-Collectivum

Vademecum per l'improvvisazione redatto da Globokar e pubblicato in maniera completa nel 1986. Ciascun capitolo è dedicato ad un tema (o "preoccupazione", parola appropriata alla concezione di improvvisazione libera di Globokar) e di fatto è corredato da una serie di esercizi atti ad affinare la tecnica di "creazione, invenzione, individuale ma anche collettiva, impregnate l'una dell'altra, influenza reciproca."

Le "preoccupazioni" riguardano parametri musicali, l'interdipendenza delle persone (vedi ad es. le caratteristiche dell'improvvisazione collettiva di Schiaffini, che ha lavorato con Globokar), il modo di reagire, transizionie e sviluppi, i modelli extra-musicali (testo?) e la trasfressione da un'arte all'altra (multimodalità/interdisciplinarità?). Gli esercizi sono corredati da indicazioni musicali di natura grafica o testuale (o come dice Giomi, *verbale*)

### Guaccero, Musica ex Machina e Intermedia

Guaccero opera a Roma sempre nello stesso periodo, a cavallo tra anni 60 e 70. Come sostiene il figlio, elettronica ed improvvisazione erano uno strumento per trasmettere un contenuto estetico e e per definire il modo societario di fare musica. Sarà promotore dell'improvvisazione con elettronica con i Synthesizer, Musica ex Machina. Fonda il gruppo di improvvisazione teatral-musicale **Intermedia** (1978).

### Cardew, Treatise e Scratch Orchestra

*Treatise* è una partitura grafica ispirata al *Trattato Logico-Filosofico* di Wittgenstein il cui significato in termini sonori non è specificato. L'interpretazione dei segni grafici (che vanno letti secondo indicazione da sinistra a destra) è libera. La partitura è un metodo per connettere la musica dell'autore, espressa dalla partitura, con la musica degli esecutori che la interpretano liberamente.

Cardew è anche cofondatore della Scratch Orchestra e per diretta conseguenza della scratch music, che nasce dall'insoddisfazione nei confronti della musica accademica e dall'auspicio di un ritorno alla naturalezza e alla gioia. Nella scratch music ogni membro dell'orchestra deve annotarsi una collezione di accompagnamenti che può continuare all'infinito tanto vasta quanto i membri dell'orchestra partecipanti. Questi accomagnamenti supportavano i soli. Questa forma di improvvisare si declina negli *Improvisation Rites*, che hanno come obiettivo una musica che scaturisce da una sensibilità comune che si sviluppa autonomamente e che lasci spazio anche ad una forma di improvvisazione libera ("talvolta", cit.) I rituali sono sequenze di indicazioni verbali che comprendono, nell'interesse di una indagine multimodale, anche indicazioni drammaturgiche (regia, lettura, posizionamento nello spazio) (vedi anche *The Great Learning*).

Concetto di autodisciplina come prerequisito fondamentale per l'improvvisazione, ossia capacità di lavorare collettivamente in modo armonioso.

### Musica Elettronica Viva, spunti interessanti

##### Biofeedback

Invenzione di Teitelbaum, è la possibilità di catturare segnali umani biologici per controllare l'emissione sonora di un dispositivo. I parametri si autoinfluenzano (per questo feedback) dalla reazione del corpo alle sollecitazioni ambiientali (e quindi i suoni stessi generati).

##### Spacecraft

Improvvisazione a gruppo chiuso che investiga la metafora dell'esplorazione come espansione dello spazio sonoro comune: alla base vi è una partitura testuale di Rzewski che descrive una serie di metafore che orientino il viaggio degli esecutori stimolandoli.

##### Zuppa

Una via di mezzo tra una performance ed un *happening* nello studio del MEV: si tiene lo studio aperto per una settimana attrezzandolo con una serie di strumenti (pianificati dall'ensemble) aprendo al contributo musicale degli avventori gestito e regolamentato da un protocollo per così dire di contenimento.

##### Sound Pool

Diretta conseguenza di *Zuppa*, la logica è la stessa ma la libertà è totale. Esiste un testo-partitura di Rzewski che funge da partitura, regolamentazione, regia dell'evento e allo stesso tempo vademecum metodologico all'approccio dell'improvvisazione libera collettiva.

### Mendelberg

*Instant Composition*: accostamento di composizione contemporanea, musica sperimentale, performing art, improvvisazione, che viene valorizzata e legittimata come pratica musicale effetetiva. Non ci sono differenze tra composizione ed improvvisazione se non in termini procedurali:

| Elaborazione del proprio bagaglio musicale | Risultato       |
| ------------------------------------------ | --------------- |
| -> usabili al volo ->                      | Improvvisazione |
| -> elaborazione a freddo ->                | Composizione    |

La composizione istantanea è integrazione di due aspetti, composizione ed improvvisazione, mirata ad un senso di liberazione espressiva.

Componente umoristica: scenette teatrali in apertura dei concerti, approccio divertente ed imprevedibile all'improvvisazione dato dall'accostamento di diverse personalità e stili musicali.

## Altre fonti 

### Guaccero e **Intermedia**

Giovanni Guaccero, scritti (dal sito internet): Musica Ex Machina come unico gruppo di improvvisazione puramente elettronico all'epoca. Punti cardini:

- sperimentazione sonora
- relazione tra suono e gesto improvvisativo
- interrelazione col pubblico

**Intermedia** non è ancora una realtà su cui sono stati fatti studi approfonditi. Esistono pochissime testimonianze scritte e solo la testimonianza dei collaboratori rimane.

Lo scopo del gruppo è fondere e intersecare le specializzazioni del campo artistico a scopo di esplorazione e di elevazione artistica. L'improvvisazione è alla base dell'operato del gruppo, a partire da esercitazioni a intere esecuzioni gestite tramite un canovaccio o dedicate all'improvvisazione libera. 

Possibilità di contattare direttamente Giovanni Guaccero per ulteriori informazioni?

##### Tesi di **Intermedia**

Si riporta il testo integrale della tesi di Intermedia, preso da appunti trovati nell'archivio del compositore stesso.

1.1. Lo "strumentista" suona strumenti, il "cantante" canta, il "danzatore" danza, il mimo "mima", l' "attore" recita: ognuno opera solo in un settore con altri del settore, rifiutandosi di uscire dal settore. E' lo "specialista".

1.2. "INTERMEDIA" opera in ragione opposta allo specialismo. Il teatro extraeuropeo o il teatro antico sono antispecialistici. L'opera lirica, almeno in alcune sue manifestazioni, è tendenzialmente antispecialistica.

1.3. Specie nel mondo occidentale l' "opera d'insieme" (il Gesamtkunstwerk) è pur sempre una riunione di specialisti. INTERMEDIA propone non solo di far lavorare insieme specialisti di diverse arti (cantante, strumentista, attore, danzatore, mimo, etc.), ma di far lavorare ogni artista in diverse specialità.

1.4. Per ragioni storico-ambientali, tuttavia, possiamo utilizzare solo artisti che partono da tecniche e settori specifici e che sono divenuti, nel corso dell'attività, "virtuosi" di una specialità. Non occorre negare o comprimere, perciò, il virtuosismo particolare, ma far sì che questo venga integrato da una estensione del campo di azione: si tratta di acquisire una buona abilità in altre discipline facendo leva sulla propria, e di scoprire possibilità latenti o non utilizzate nel proprio campo sotto lo stimolo delle tecniche di altri campi artistici.

2.1. E' inteso che, come i singoli "specialisti" possono (e devono) non livellare in basso le proprie abilità, essi sono chiamati, con appositi esercizi a perfezionarsi secondo il massimo possibile in altri campi.

2.2. Gli artisti "specialisti" forniscono l'un l'altro esempi, esercizi, tecniche perché ognuno raggiunga livelli che impediscano allo spettatore di distinguere immediatamente chi sia lo strumentista, il cantante, l'attore o il mimo. L'ideale sarebbe di poter avere a un momento un quartetto strumentale, a un altro un gruppo di attori, a un altro un gruppo di mimi o danzatori, a un altro ancora un gruppo polifonico.

2.3. Gli specialisti propongono in particolare esercizi come segue:

    a) per la composizione musicale e gli strumenti, fornire nozioni e proporre esercizi sulle forme musicali, sulla grafia, sull'improvvisazione, sui sistemi musicali, specie contemporanei, sull'approccio agli strumenti di vario genere (fiati, corde, percussioni, elettronici), sulle tecniche sperimentali sugli strumenti;

    b) per la voce cantata, fornire nozioni e proporre esercizi sulla respirazione, sulle diverse impostazioni, sull'intonazione, sulle tecniche sperimentali, sulle varie "specialità" di canto (lirico, popolare, leggero, etc.) e sul loro uso in esecuzioni improvvisate o no;

    c) per i movimenti corporei, fornire nozioni e proporre esercizi su elementi di danza e/o di mimo, di scioglimento muscolare, su dominio del corpo, sui rapporti fra i corpi nello spazio, di improvvisazione col movimento;

    d) per le tecniche della parola, fornire nozioni e proporre esercizi su dizione, su deformazione timbrica o temporale della parola, sull'uso della parola in connessione con la voce cantata, su giochi logici con parole, su azioni con parole (teatro di prosa), sull'improvvisazione verbale.

2.4. Per raggiungere un buon grado di abilità personale e di amalgama di gruppo è necessario lavorare con costanza senza fermarsi a risultati elementari. E' indispensabile, accanto al lavoro fatto in gruppo, realizzare esercizi personali: questo è tanto più importante per gli esercizi di canto o con gli strumenti.

3.1. Sappiamo bene che i singoli specialisti sono spesso chiamati o per necessità o per interesse a formar gruppo e a espletare attività in ambiti specialistici (attori con attori, strumentisti con strumentisti, etc.): occorre, per svolgere le attività di INTERMEDIA, ritagliare spazi di tempo dalle attività specialistiche. Ogni non-continuità o fermata sui risultati ottenuti nel nostro lavoro implica regresso o approssimazione dilettantistica.

3.2. Gli esercizi in INTERMEDIA per altro arricchiscono (e hanno arricchito) anche e proprio le esperienze specialistiche. Occorre partire - ed è impossibile diversamente - nel nostro lavoro da "esercizi". Se è legittimo lavorare in vista di risultati finalizzati (esecuzioni pubbliche), è impossibile "arrangiare" esecuzioni col bagaglio di "abilità" già in possesso di ognuno. Il nostro lavoro è simile a quello di un gruppo strumentale o vocale o di un qualsiasi gruppo sperimentale che spende abbastanza tempo in esercizi e prove prima di "uscire" al pubblico.

3.3. Esempi di esercizi elementari fatti (e da riprendere) sono:

    a) sul suono strumentale: esercizi di poliritmia su percussioni, di emissione di armonici da oggetti sonori (piatti, gong, campane di vetro, etc.), di emissioni elementari su strumenti a fiato, a corda, elettronici;

    b) sulla voce cantata: esercizi di respirazione, di emissione (vari tipi di impostazione), di intonazione (unisono, glissati, fasce sonore), di "rumori" vocali;

    c) sul movimento: esercizi di scioglimento o controllo disarticolato di parti del corpo, di controllo dello spazio, di movimento interpersonale;

    d) sulla parola: esercizi di scomposizione fonetica, di timbriche diverse nell'emissione, di uso della parola per "concentrazione" interpersonale, per giochi verbali fra operatori e pubblco.

3.4. Esempi di esercizi da fare possono essere:

    a) sul suono strumentale: tecniche meno elementari nel trattamento delle percussioni (poliritmia, passaggi di abilità, rullati, etc.), studio di armonici controllati, emissioni più elaborate e controllate da strumenti a fiato, corde, elettronici, esercizi con strutture strumentali da "comporre", studio elementare di tastiere;

    b) sulla voce cantata: sviluppo di esercizi di respirazione, emissione e intonazione, intervalli temperati e extratemperati, studio di "armonici" controllati, esecizi con strutture da montare, esecuzione o improvvisazione in "stili" diversi (sperimentale, liricheggiante, leggero, popolare, etc.);

    c) sul movimento: esercizi più elaborati di controllo del corpo e dello spazio, esecizi di montaggio di "strutture" del movimento;

    d) sulla parola: sviluppo degli esercizi fatti, invenzionie di nuovi usi della parola specie in improvvisazione verbale.

3.5. Possono essere sviluppati esercizi di transizione da un medium all'altro (ad es. da suono vocale a suono/rumore strumentale a suono/rumore fonetico) o esercizi di simultaneità o successività di "media" (ad esempio parola + canto + movimento + strumenti oppure, al contrario, successione di solo canto, solo strumenti, solo parola, solo movimento). E' possibile, cioè, eseguire "eventi totali" o eventi specialistici eseguiti da tutti gli operatori: un'azione mimica in silenzio, una scena di "teatro di prosa", un brano polifonico, un brano strumentale.

3.6. Sono stati usati (e possono usarsi) oggetti sonori e visivi.

    Oggetti sonori sono:

    a) gli strumenti: a percussione (tamburi, piatti, gong, campanelli, lastre, maracas, campana di vetro, etc.), a corda (pianoforte, saranghi, vahila, altri cordofoni semplici), a fiato (trombone, flauti dolci, fischietti vari), elettronici (tastiere, sintetizzatori),
    b) i modificari di suono: microfoni, sistemi di filtraggio per voci e strumenti.

    Oggetti visivi sono:

    a) gli oggetti scenici: maschere, elementi scenici,
    b) elementi d'illuminazione: luci comandate direttamente dagli esecutori, specie in situazioni d'improvvisazione.

In genere in INTERMEDIA sono usati gli operatori e quanto attiene alla loro diretta operazione. Da qui l'assenza di scene, elementi di "racconto" o "ambientazione" narrativa. Altri oggetti sonori o visivi potranno essere introdotti.

3.7. E' bene venga fornito un prontuario di esercizi di base da parte degli "specialisti" affinché gli altri del gruppo possano esercitarsi anche a parte, da soli o in incontri a due o a tre (v. 2.4.)

4.1. I tipi di realizzazione proposti o da proporre al pubblico, come risultato di esercizi, possono essere:

    a) eventi a improvvisazione totale (gli operatori giungono di fronte al pubblico con i loro oggetti senza aver concordato alcun schema di svolgimento),

    b) eventi elaborati su canovaccio (gli operatori eseguono sulla base di una traccia, che può essere un "percorso" di eventi - da principio a fine - o un "montaggio improvvisato di strutture preordinate),

    c) esecuzione di opere scritte (gli operatori agiscono come esecutori di fronte a una partitura o a un copione).

4.2. Le prospettive di organizzazione e di operatività di INTERMEDIA, partendo in primo luogo come iniziativa di musicista e di teatro musicale, sono legate ai circuiti in ispecie musicali, senza per questo trascurare altri circuiti teatrali.Il circuito musicale ha il vantaggio di essere legato a un particolare tipo di sovvenzionamento, che può evitare alcuni impacci del circuito teatrale (obbligo di un certo numero di repliche, borderau, etc.). In particolare il circuito più agevole è quello dell'attività in sedi concertistiche.

4.3. Le possibilità operative potranno essere di due tipi: a) attività autogestita, con propria sovvenzione, b) attività a scrittura presso le sedi concertistiche ufficiali.

4.4. Il lavoro immediato, da fare e su cui impegnarsi, può essere così schematizzato:

    a) stages mensili, con un numero di ore da distribuire possibilmente accorpate, per seminari ed esercitazioni,

    b) attività autogestita da effettuare in tardo autunno su sovvenzione già assegnata,

    c) attività a scrittura da promuovere con invio di dépliants.

Testo da mettere di seguito alle "Tesi"

I tipi di azione musicale che presenta INTERMEDIA possono essere: testi completamente scritti, montaggi di azioni scritte o suggerite, canovacci su cui improvvisare, improvvisazioni senza schema.
L'organico base è costituito da quattro esecutori, ma è allargabile secondo le esigenze.
Sono preferiti ambienti di esecuzione privi di strutture fisse, come ad esempio un palcoscenico o una sala "da opera", anche eventuali situazioni policentriche. Meglio, comunque, ambienti tipo "sale da concerto", da visionare e concordare di volta in volta. E' necessario poter disporre dell'erogazione di energia elettrica per ... Watt.

### Schiaffini e multimodalità

*Perché le foglie sono suoni*, performance per tre esecutori e poesia ispirate alla ricerca sulla musica e la produzione letteraria di Giacinto Scelsi. Esempio di multimodalità con improvvisazione musicale e lettura di poesie.

*Cantare il pane*, perfromance con voce recitante su testo. 

*A cento metri comincia il bosco* composizione per improvvisazione e voce recitante.

Collaborazioni che oscillano tra il totalmente programmato e totalmente improvvisato che spesso intrecciano recitazione, lettura di poesie o testi scritti, e supporti multimediali.